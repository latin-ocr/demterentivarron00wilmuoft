44

Si qui uero abruptum et neglegens scribendi genus
premunt, monendi sunt, Varronem omnem ornatum et ele-
gantiorem enuntiatorum coniunctionem consulto uitasse
et quasi defugisse (cf. G. Scioppius consult. de schol. et
stud. rat. p. 50. Th. Mommsen roem. Gesch. III p. 565)
eumque Ciceroni de industria obnixum esse, praeterea
autem de omnibus subtilioribus certi quidquam statui (ef.
W. A. Beckerztschr. f. altthw. 1845 p. 992. Spengel ibid.¹
1846 p. 143) ante non posse quam dc F lorentini codicis
(cf. A. Mai praef. ad Cic. de republ. Romae 1822 p. 20;
W. Corssen orig. poes, Rom. p. 543 Spengel emend. in
Tacit. p. 4) singulis locis constet, quam ob rem uir cl. qui
olim et nuper de Varrone optime meruit, ut editionem
quam intus seruat in lucem edere uelit, etia-m atque etiam
rogandus est.

Haec si probabiliterdisputata sunt, omnia O. Muel-
leri argumenta ipsamque coniecturam festinantius quam
circumspectius prolatam concidere uidimus, neque uero
perspicuum est, quomodo hos libros in lucem rediisse‘et
ad nos uenisse cogitauerit, qui praef. Festi p. XXX Ver-
rium Flaccum eis usum csse negat, ‘quia delitescebant
etiamtum uel non ea auctoritate in publicum editi erant,
ut Verrius Varronis nomini praefixo satis confideret‘. plane
uero necesse est, eos aut mox post illam spoliationem ab
eo qui quominus tum interirent prohibuerat pr01atos esse, et
Varronem qui tria posthanc calamitatem lustra uidit eos siue
agnouisse siue delenisse, aut nunquam conparuisse. non magis
intellegitur quomodo tam mirum fatum eruditis posterioris
temporis prorsus incognitum esse potuerit, nam sane Quin-
tilianus, si hos libros nunquam a Cicerone ¹) lectos, immo
diu post eius et si fieri potuisset Varronis mortem pro-

tractos esse conpertum habuisset, non scripsisset sed cui

1) Nihil ex silentio in Ciceronis epistulis effici monuit L. Roth
leben d. Varro p. 25.

